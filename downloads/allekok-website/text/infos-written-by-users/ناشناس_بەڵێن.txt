﴿مشتێک لە خــــەرمانــی تەمەن﴾

(سەعید سەدیق ئیبڕاهیم)

لە بەرواری (١ / ١ / ١٩٧١) لە گوندی (بەرگورد)ی ناوچەی شارباژێڕ لەدایک بووە
لە ئێستادا نیشتەجێی وڵاتی بەریتانیایە
پەیمانگای مامۆستایان بەتەواو نەکراوی هۆی تەواو نەکردنەکەش لەسەر جموجۆڵ و کاری سیاسی بووە لە پەیمانگای پێگەیاندنی مامۆستایان کۆمەڵێ هاوڕێی باش و مرۆڤ دۆست و چالاک هەبوون لە پەیمانگا ڕوحی نەتەوەییان ئەجوڵا و بەهێز بوو تیپی شانۆی پەیمانگایان دامەزراند و لەو ڕێگایەوە چالاکییان ئەکرد ڕۆژێکیان شانۆگرییان پێشکەش ئەکرد بەڕێوەبەری پەیمانگا عەرەب بوو کە ناوی (عەبدلسادە گەیتان) بوو هاتە سەر تەختەی شانۆکەو شانۆ گەریەکەی پێڕاگرتن دوا بەدوای ئەوە ناویان دابوین بە ئەمن ڕاپۆرتیان لەسەر نوسیبوین و وتبویان ئەمانە خەریکی کاری سیاسین لەبەر ئەوە پەیمانگام بەجێ هێشتوو نەمتوانی خوێندن تەواو بکەم.
پیشەی کاسبە
پێش ساڵی (٢٠٠٠) دەستی بە نوسنین کردوە تا ئێستا زۆر بابەتی وەک چیرۆک و شیعری نوسیوە بەڵام بەداخەوە زۆری لەناوچون بەهۆی ئاوارەیی و جەنجاڵی تری ژیان بەڵام خۆش بەختانە لە دوای ساڵی( ٢٠١٠ و ٢٠١٢ ) نوسینەکانی تۆمار کردووە و لە سایتە ئەلیکترۆنیەکانەوە بڵاوی کردونەتەوە.
نازناویی شیعری (بەڵێن)ە
لە بواری گشتی ئەنوسێت
هیچ کتێب یاخود نامیلکەی چاپکراوی نییە بەڵام بەنیازە لە ئایندەدا شیعرەکانی کۆ بکاتەوە و بیانکات بە دیوانێک و بڵاویان بکاتەوە
تاکو ئێستا لە هیچ کۆڕێکی شیعری بەژداری نەکردوە
بە هەمو شاعیرێکی جوان نوس و دەست ڕەنگین سەرسامە لە کۆنەکان بێ یاخود شاعیری نوێ گرینگ ئەوەیە شیعری جوان و باڵا بنوسێت
ــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــ
منیش وەک ئامادە و پێشکەش کاری ئەم بڕگەیە  هیوای تەمەن درێژی و سەرکەوتنی زیاتری بۆ دەخوازم  هیوادارم  هەمیشە سەرکەوتوبێت
ـــــــــــــــــــــــــــــــــــــــ
براتان (ئامانج واقعی)
end
