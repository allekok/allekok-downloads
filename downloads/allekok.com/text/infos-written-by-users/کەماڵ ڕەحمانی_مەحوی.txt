کورتە باسێک و ناساندنێکی مەلا موحەمەدی مەحوی به قەڵەمە پڕ شکۆکــەی مامۆستا عبدولکریمی مودەڕیس.

٭ ناوی تەواوی مەلا موحەمەدی کوڕی مەلا عوسمانی کوڕی مەلا عوسمانی گەورەی باڵخــی کوڕی حاجی مــەلا گردەی کوڕی پیر مەحمودی کوڕی پیر خدری کــوڕی پیر ڕەشی کــوڕی پیرەلیاسی کــوڕی میرە سوورەی بەرزنجیە ...

ــ لــە ســاڵــی ۱۲٤٦ــ۱۸۳۰ لــە گەڕەکی چواربـاخ لەشاری سلێمانی دایــک بــــووە ...

٭ ئەم زاتە پیاوێــکی هەڵکەوتوو بووە ، دیارترینی کــوڕەکــانی بــاوکــی بووە . لــە سەرەتاوە لــە مزگــەوتـی خۆیانا خۆێــندوویــەتی ، لە پــاش گــەورە بوون و تێگەیشتن بــە فەقێیــەتی چووە بــۆ شاری سابڵاخ بـۆ لای مــەلا عبدوڵــڵای پیرەبــاب و نــزیــکی سێ ســاڵ لای ئــەو مـاوەتەوە ، ئـەوسـا گــەڕاوەتەوە بــۆ ســلێــمانـی و پاشان دەچێتە شاری (بغداد)لــە خزمەتـی محەمەد فەیــزی ــ موفتی زەهاویــدا ماوەتەوە.
مەلا موحەمەد لـەخزمەتی موفتی زەهاویدا ئیجازە وەرئەگــرێ و لــە ساڵی ۱۸٦۲ دا کراوە بە مامۆستای مزگەوتی  ئیمامی ئەعزەم ، پاش ماوەیێ بێ تــاقەت دەبـێ و ئەگــەڕێــتەوە بــۆ سلێــمانی و ئــەبێ بــە ئـەندامی مەحــکەمە هەتــا باوکــی لـە ژیانــدا بووە ، دوای ئەوە باوکی کۆچی دوایی دەکــا ، ئەویش دەسبەرداری دونیا دەبێ و دێتەوە مزگەوت و دەست ئەکا بـە دەرس وتنەوە و ڕێنوومایی ، گەلێ فەقێ لەم لاو لاوە دێن بــۆ لای ...

٭ لەبەر ئـەوە کە باوکی خەلیفەی سیراجەدین بووە ، خۆیشی تەمەسوک بە شێخ محەمەد بەهادینی کــوڕی ئــەکا .
پاش ماوەیــەک ئـەچێ بــۆ حــەج و دوای ئــەوە ئــەچێ بــۆ ئاستانە و لــە ئاستانە ئەچێتە لای ســوڵتان عەبدولحەمید و، ســوڵتان زۆر ڕێزی ئەگرێـــت و فەرمــان دەر دەکــا خانەقای بــۆ بــکەنەوە ،،جا دێتەوە بۆ کوردستــان و ئـەم خانەقای مەحوی ئێستا لــە سلێمانی دەکاتەوە و لــەو شوێنەدا بە خزمەتی ئیسلام و موسڵمانان خەریــک دەبێـــت و تا لــە ساڵی ۱۹۰٦ کۆچی دوای دەکات و جیهان جێدەهێڵێ و لە خانەقای خۆیی لەشاری سلێمانی بەخاکی دەسپێرن ...
 
 ٭ ئەم زاتە تەنها یەک خێزانی بووە بە ناوی (حەبیــبە)ی کچی زانــاو فازیلی چاخ شێخ مەلا برایمی حەنەفی بووە کە هاوکات یــەکێـکیش بووە لە دەوڵــەمەندانی شــاریش..

جەنابــی مەلا موحەمەد مەحوی لەم خێزانەی چوار کوڕ و یەک کچــی لێ بووە،بەم نــاوانە :
یـەکەم : مەلا شێخ عومەر .
دووەم : مەلا عوسمان.
سێیەم : مەلا مەعصـوم.
چوارەم : مەلا خالیـــد .
پێنـجەم : ئامیــنە خــان.

٭ ئـــەم قوتابیە لێهاتوویانەیشی لە دوای خۆیی بە جێهێشت:
یەکەم : مەلا عومەری مەحوی .
دووەم : مەلا مەعسومی مەحوی .
سێیەم : مەلا خالیــد مەحوی .
چوارەم : مەلا حوسێنی مەلا عەلی قزڵجی .
پێنجەم : مەلا مەحمودی مەزناوی .
شەشەم : مەلا عەزیزی موفتی .
حەوتەم : مەلا سەعیدی کەرکوکی زادە .
هەشتەم : حەمدی ساحێبقڕان ــ ئەحمەد بەگی فەتاح بەگ .
نۆهــــەم : مەلا موحەمەد خــاکی .
دەیــــەم : مەلا مارفی کۆکۆیی.
یانزەیـەم : موستەفا پاشای یاموڵکی .
دوانزەیەم : مەلا موحەمەد سەعید زەهاوی.
سیانزەیەم : جەمیل صدقی زەهاوی .
   
هەزاران ڕەحمەت و بارەکاتی خوا لەسەر جەنانی شاعیری مەزن و هەموو تەلەبەو هاودەمانی بێت ...

              بنەماڵــەی زانیــــاران 
              لاپــــــــــــــــەڕە  ۳٦۰
end
