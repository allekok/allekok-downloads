گڵکۆی شێخ ئەحمەدی کۆر، شاعیری گەورەی کورد، وەک ئاسەواری نەتەوەیی لە ئێران، تۆمار کرا. ڕۆژی کورد: گڵکۆ و مەزارگەی شێخ ئەحمەدی کۆر، زیاتر لە ١٥٠ ساڵ تەمەنی هەیە و جێگای ڕێزی خەڵکی ناوچەکەیە. ئەو گڵکۆیە لە گوندی عەمبار ـی سەر بە باژێڕی بۆکان هەڵکەوتووە و کاری نوێژەن کردنەوەی ئەو ئاسەوارە مێژووییەی کوردستان تەواوە بووە هەرچەند بەپێی لێدوانی چەند کەسێکی گوندەکە، گڵکۆکە بە پێی پێویست کاری نوێژەنکردنەوەی بۆ نەکراوە بەڵام لە خەمی لەناوچوون ڕەخساوە. ئەحمەدی کۆر، شاعیر و خواناسێکی گەورە بووە. لە دێی شێوەسماکی شاری شنۆ لە دایک بووە و دوایە بۆ دێی عەمبار لە ناوچەی بۆکان دەچێ و لەوێ ژیان بەسەر دەبا و هەر لەوێش کۆچی دوایی دەکا. و لەوێش دەنێژرێ و دواتر گومبەزێکی ساکاریان لە گڵ لەسەر ساز کردووە. شیعرەکانی ئەحمەدی کۆر زیاتر ئایینی و عیرفانین و زۆربەیان لە تاریف و پەسنی پێغەمبەری ئیسلام (د.خ)ن تا ئێستا دیوانی شیعرەکانی لە لایەن چەن کەسێک کۆ کراوەتەوە و چاپ کراون.
end
